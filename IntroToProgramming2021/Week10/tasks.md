Задача 1. Да се дефинира функция strduplicate, която създава
копие на символен низ. Функцията да се грижи за заделянето на памет
за новия низ.

Задача 2. Да се дефинира функция, която преобразува положително 
цяло число в съответния му символен низ и връща така построения
символен низ.

Задача 3. Обединение на два символни низа s1 и s2 наричаме
всеки символен низ, който съдържа без повторение всички символи на
s1 и s2. Да се дефинира функция, която намира и връща обединението
на два символни низа.

Задача 4. За работа със символни низове могат да бъдат изпол-
звани следните основни функции:

• char car(const char* x), която връща първия символ (елемент)
на низа x;
• char* cdr(char* x), която връща останалата част от низа x след
отделянето на първия елемент на низа x;
• char* cons(char x, const char* y), която връща указател към

символен низ, разположен в динамичната памет и съдържащ кон-
катенацията на символa x със символния низ y;

• bool eq(const char* x, const char* y), която връща true тогава
и само тогава, когато низовете съвпадат.

Да се дефинират описаните функции. Като се използват тези функции,
да се дефинират следните функции:

• char* reverse(char* x), която връща указател към символен низ,
разположен в динамичната памет и съдържащ символите на x, 
записани в обратен ред;

• char* copy(char* x), която връща указател към символен низ,
разположен в динамичната памет и съдържащ копие на символния 
низ x;

• char* car_n( char* x, int n), която връща указател към символен 
низ, разположен в динамичната памет и съдържащ първите n
символа на символния низ x;

• char* cdr_n(char* x, int n), която връща останалата част от низа x след отделянето на 
първите n символа. Предварително е известно, че x притежава поне n символа;

• int number_of_char( char* x, char ch), която намира колко пъ
ти символът ch се среща в символния низ x;

• int number_of_substr( char* x, char* y), която намира колко пъ
ти символният низ y се среща в символния низ x;

• char* delete_substr(char* x, char* y), която връща указател към
символен низ, разположен в динамичната памет и съдържащ сим-
волите на низа x, от който са изтрити всички срещания на символ-
ния низ y.