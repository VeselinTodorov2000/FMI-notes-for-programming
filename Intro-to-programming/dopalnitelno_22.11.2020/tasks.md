# Допълнително обучение - задачи

#### Задача 0
Балансиран масив се нарича целочислен масив, в който съществува елемент, такъв, че сумата на елементите от началото до този елемент включително е равна на сумата от елементите вдясно от този елемент до края на масива. Да се напише програма, която по въведено число n - брой елементи в масива и масив от n елемента, извежда позицията на елементът, който прави масивът балансиран, ако не съществува такъв извежда -1. 
Пример:
Вход:
6
1 5 6 7 9 10
Изход: 
4

Вход:
8 23 22 21 13 11 15 35 1 
Изход:
-1

#### Задача 1
Нумерологията е мистично учение, което изучава влиянието на числата върху хората. От първото име на всеки човек (изписано с латински букви), показва 
неговата житейска мисия. На всяка буква от името му, съответства число по следния начин:
A, J, S = 1
B, K, T = 2
C, L, U = 3
D, M, V = 4
E, N, W = 5
F, O, X = 6
G, P, Y = 7
H, Q, Z = 8
I, R = 9

Например на името, Traicho съответстват T = 2, r = 9, a = 1, i = 9, c = 3, h = 8, o = 6. За да получим ключа за неговата житейска мисия трябва да събират цифрите, докато не стане едноцифрено число, което е и ключа. Изключение прави само числото 33, което означава специална мисия. В случая сбора е 2+9+1+9+3+8+6 = 38 = 3 + 8 = 11 = 1 + 1 = 2 => кода на Трайчо е 2.

Примери:
Вход: Traicho
Изход: 2

Вход: teodora
Изход: 33

#### Задача 2

В състезание по дълго бягане участват четирима състезатели с номера 1, 2, 3 и 4. От стартовата линия съдията пуска бегачите по реда на техните номера през 1 секунда. На финала друг съдия записва номерата им по реда на пристигането. Бегачите пристигали точно през интервал от една секунда, но незадължително по реда на тръгването си. Никои двама не пристигат едновременно. Напишете програма, която извежда номерата на състезателите по реда на класирането им. На първо място в класирането е състезателят, който е пробягал разстоянието най-бързо, на второ място – следващия по време и т.н. Ако има състезатели с равни времена, те се подреждат по растящ ред на номерата си.

Пример:
Вход: 1 2 4 3
Изход: 4 1 2 3

#### Задача 3

Да си напише програма, която по въведен низ от символи, да го преобразува по следните правила. Ако символът е 1,2 или 3 да го заместим с "i", ако е 4,5 или 6 да го замести с "e", ако е 7,8 или 9 да го замести с "u''. Всяка главна буква, се превръща в следващата на съответната и малка буква (например "A" -> ''b'') .

Пример:
Вход: KoQ4m 2pR9m
Изход: lorem ipsum

#### Задача 4
(По действителен случай)
Трайчо трябва да вземе геометрията, и затова се обърна към Лъчо за съвети как да я научи. Лъчо му казал че най-ефективния начин е с много кафе. Трайчо послушал неговия съвет и започнал да пие много кафе, докато видял че това започнало да му създава сърдечно-съдови проблеми. Тогава Трайчо решил да види колко кафе е изпил последните дни (за да може да си създаде режим колко кафета да пие на ден). Това което той знае е, че ако един ден е изпил 3 кафета, на следващия 9 кафета и на по-следващия 7 кафета, той трябва да ги замени с 6 кафета на първия ден и 8 на втория ден. Също така ако единия ден е изпил 8 кафета, трябва да ги раздели на броя кафета, които ще изпие следващия ден (ако няма следващ ден да ги раздели на броя кафета от първия ден). 

По подаден числов ред (брой кафета изпити всеки ден), да се напише програма, която
изкарва в какъв режим трябва да продължава да пие кафета.

Пример:
Вход: 2 8 4 30 3 9 7 2 7 8
Изход: 2 2 4 30 6 8 2 7 4

Забележка: Тъй като, не знаем колко дни Трайчо е пил кафета, не се приема решението, в което въвеждаме броя дни. Трябва да се въведат само числата, както са показани в примера.