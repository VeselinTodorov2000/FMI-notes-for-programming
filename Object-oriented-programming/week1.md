# Шаблони (Templates)

## Задача 1

Да се реализира шаблон на функция void input ([подходящ тип] array,
int n), която въвежда от клавиатурата стойностите на елементите на
масива array от произволен тип T с големина n.

Какви са допустимите типове T за този шаблон? Защо функцията е
от тип void?
  
## Задача 2

Да се реализира шаблон на функция bool ordered ([подходящ тип]
array, int n), която проверява дали елементите на масива array от
произволен тип T с големина n образуват монотонно-растяща редица
спрямо релацията <.

Какви са допустимите типове T за този шаблон?

## Задача 3

Да се реализира шаблон на функция bool member ([подходящ тип] array,
int n, [подходящ тип]x), която проверява дали x е елемент на масива
array от произволен тип T с големина n.
Има ли в C++ тип T, който не е съвместим с този шаблон?


# Функции от високо ниво (Higher order functions)

## Задача 4

Да се дефинира масив functions с 5 елемента от тип функция double →
double. Да се дефинират 5 произволни функции от този тип и адресите
им да се се присвоят на елементите на масива.

При въведено от клавиатурата число x : double, да се намери и отпечата
индексът на тази функция в масива functions, чиято стойност е най-
голяма в точката x спрямо стойностите на всички функции в масива.

Ако има няколко такива функции, да се отпечата индекса на коя да е от
тях.

# Задача 5
Да се дефинира функция double fmax([подходящ тип]f, [подходящ тип]g,
double x), където f и g са две произволни функции от тип double →
double, за които приемаме, че са дефинирани в x. Функцията да връща
по-голямата измежду стойностите на f и g в точката x.
